Beste Scoutsend en Gidsend Vlaanderen,

We mogen weer! Twee jaar lang was het verdacht stil op de Hoge Rielen, maar nu gaan we weer voor een volwaardige HO. Eentje met alles erop en eraan: een stevige dosis inspiratie, een overvloed aan vorming en (ont)spannende ontmoetingen.

Herfstontmoeting is een unieke opportuniteit om te ontdekken hoe groot, divers en tegelijk verbonden onze beweging kan zijn. Samen bewijzen we dat het meest besmettelijke in de wereld niet een virus is, maar wel ons gedeeld aanstekelijk enthousiasme voor Scouting.

Herfstontmoeting is het startschot voor een nieuw scoutsjaar, h√©t moment om energie en inspiratie op te doen om opnieuw een jaar lang het beste van jezelf te geven als leiding. Een boostershot aan Zin in Scouting.

Laat deze gids je goesting geven om HO te ontdekken, laat HO je brandend vuur voor Scouting aanwakkeren en laat je een weekend lang onderdompelen in het nieuwe jaarthema, DAS Goesting

Ik hoop dat jullie ontdekken, leren, connecteren en genieten van Herfstontmoeting en er net zoveel ZIN in hebben als wij!

Steevast met een stevige linker,

Jo Deman,
Jullie Verbondscommissaris
